<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml"><head>
  <meta http-equiv="Content-Type" content="text/html; charset=UTF-8">
  <meta http-equiv="Content-Style-Type" content="text/css">
  <meta name="generator" content="pandoc">
  <title></title>
</head>
<body>
<h2 id="programozási-feladat-életjáték">Programozási feladat: Életjáték</h2>
<p>Valósítsd meg az életjátékot párhuzamos Java programmal a megadott szekvenciális megoldás (<code>http://kto.web.elte.hu/Life.java</code>)
 felhasználásával. A megadott kódon minimális változtatást hajts végre, a
 párhuzamos megoldást egy új osztályba érdemes teeni (mely örökölhet a 
szekvenciális megoldásból).</p>
<p>A megoldást emailben küldd el a <code>kto@elte.hu</code> címre, a tárgy legyen "EAK2". A levélhez csatolj egy <code>neptunkód.zip</code> fájlt, melyben egy <code>neptunkód</code> könyvtár van, benne a forrásfájlok. A típusdefiníciók ennek megfelelően a <code>neptunkód</code> csomagban legyenek.</p>
<h3 id="az-életjáték-szabályai-a-következők.">Az életjáték szabályai a következők.</h3>
<p>Adott egy négyzetrács, amelyben minden mezőnek (a rácsháló széleit 
leszámítva) 8 szomszédja van. A rács mezőiben sejtek élhetnek, minden 
mezőben legfeljebb egy. A játék körökre osztott, minden körben 
születhetnek új sejtek, és elpusztulhatnak meglévők.</p>
<ul>
<li>Ha egy sejtnek két vagy három szomszédja van, akkor életben marad.</li>
<li>Ha kettőnél kevesebb vagy háromnál több szomszédja van, elpusztul.</li>
<li>Ha egy mezőben nem volt sejt, de pontosan három szomszédjában igen, akkor ott új sejt születik.</li>
</ul>
<p>Fontos, hogy a változások csak a kör végén következnek be, tehát az 
elhalálozók nem akadályozzák a születést és a túlélést (legalábbis az 
adott körben), és a születések nem mentik meg az elhalálozókat.</p>
<p>Adható egy alternatív megfogalmazása is a szabályoknak. Tekintsünk 
egy 3x3-as blokkot. Tegyük fel, hogy ebben a 9 mezőben n sejt él. Ha 
n=3, akkor a blokk közepén lévő mező a következő körben élő sejtet 
tartalmaz majd; ha n=4, akkor a szóban forgó mező tartalma a következő 
körben ugyanaz marad, mint ami jelenleg; minden más esetben a mező a 
következő körben nem tartalmaz élő sejtet.</p>
<p>A négyzetrács szélén kétféle stratégiát is választhatunk. 
Feltehetjük, hogy a négyzetrácson kívül minden sejt permanensen halott, 
illetve elképzelhetünk egy tórusz-világot. A tóruszon egy 5x5-ös rácsot 
feltételezve, és a mezőket (0,0)-tól (4,4)-ig jellemezve a (0,1) mező 
szomszédai ezek lesznek: (4,0) (4,1) (4,2) (0,0) (0,2) (1,0) (1,1) 
(1,2).</p>
<p>Valósítsuk meg az életjátékot nagyon nagy négyzetrácson többszálú 
Java programmal. A program parancssorban kapjon két egész számot (a 
játéktér méretét), egy újabb egész számot (az elvégzendő iterációk 
számát), két fájlnevet és végül egy újabb egész számot (hány szálon 
fusson). Az első fájlnév az input fájl, a második az output fájl neve 
legyen.</p>
<p>Példafájlok: <code>http://kto.web.elte.hu/</code> címen <code>acorn.dat</code>, <code>inf10.dat</code>, <code>gosperglidergun.dat</code> és <code>gliderproducingswitchengine.dat</code> néven.</p>
<h3 id="nehezítés">Nehezítés</h3>
<p>A program legyen interaktív. Ha a szabványos bemenetére beírjuk, hogy
 STOP, függesztődjön fel. Ha ekkor beírjuk, hogy START, folytassa tovább
 a számolást. Ha beírjuk, hogy HALT, a program írja ki a végeredményt az
 output fájlba, és fejeződjön be. A megoldás során gondoskodjunk arról, 
hogy a program jól szinkronizált legyen.</p>
<h3 id="másik-nehezítés">Másik nehezítés</h3>
<p>A program másodpercenként írja ki, hogy hányadik iterációnál tart. A 
megoldás során gondoskodjunk arról, hogy a program jól szinkronizált 
legyen.</p>


</body></html>